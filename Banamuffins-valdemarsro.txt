Opskrift
Bananmuffins uden tilsat sukker

Min søn er glad for disse banamuffins. De fungerer godt som snack eller mellemmåltid.  

De er forholdsvis enkle og hurtige at lave. Det er en stor fordel, når vi i hverdagen kan være lidt presset på tid. Derudover indeholder opskriften ikke meget andet, end hvad vi normalt har i køleskabet eller på hylderne derhjemme. 


Bananmuffins
Bagetid: 12-15 min.
Ovntemperatur: ca. 175 grader (varmluft)
Forberedelsestid: 15-20 min.
Antal: 12 stk. 

Ingredienser
3-4 bananer
3-4 æg
3-4 dl havregryn
3-4 dl hvedemel
1-2 tsk bagepulver
3-4 spsk peanutbutter
3-4 spsk vaniljeskyr

Ovenstående ingredienser er vejledene. Du er velkommen til selv at eksperimentere og tilrette opskrift til dine egne præferencer. 

Fremgangsmåde
Brug en gaffel til at mose bananerne i en skål. Tilsæt resterende ingredienser og rør dem sammen til en klumpet masse.

Hæld dejen i muffinformen og fordel dejen, så der er ca. lige meget i hver form. Benyt evt. silikoneforme til muffins. Hvis det ønskes, kan der også sættes papirforme i den faste form. Papirforme alene holder dog ikke så godt på den løse dej.

Sæt muffins i ovnen ved 175 grader varmluft i ca 12-15 minutter. Det kan variere, hvornår muffins har fået nok bagetid. Tjek derfor, om muffins er gennembagte med en køsnål eller lignende, inden de tages ud af ovenen.


Link: https://www.valdemarsro.dk/hverdagsmuffins-uden-sukker/